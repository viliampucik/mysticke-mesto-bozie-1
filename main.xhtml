<?xml version='1.0' encoding='utf-8'?>
<html xmlns="http://www.w3.org/1999/xhtml">

<body>

  <h1>MYSTICKÉ MESTO BOŽIE I - Počatie</h1>

  <p>Zázrak Božej všemohúcnosti a nevyčerpateľný zdroj milostí</p>
  
  <p>Životopis Panny a Matky Božej Márie, Našej Kráľovnej a Panej, najsvätejšej Uzmierovateľky za previnenie Evy a Sprostredkovateľke milosti, ktorý podľa zjavenia a za vedenia samotnej Panny Márie napísala Božia služobnica <b>sestra Maria od Ježiša, z Agredy</b> predstavená kláštora Nepoškvrneného Počatia, rádu sv. Františka Serafínskeho v meste Agrede, v provincii Burgos v Španielsku, pre nové poučenie sveta, pre posilnenie katolíckej Cirkvi a pre povzbudenie ľudstva</p>

  <p>Podľa pôvodného autorizovaného španielského vydania do anglického jazyka preložil <b>Fiscar Morison</b> (Rev. George J. Blatter)</p>

  <p>Podľa tohoto cirkevne schváleného anglického vydania do českého jazyka preložil v Mariánskom roku 1954 <b>Jan Cyril Ŕeŕucha</b></p>

  <p>A podľa tohoto cirkevne chváleného českého vydania do slovenského jazyka bolo preložené v roku 1994</p>

  <h2 id="toc_1">Slovo k Mystickému mestu Božiemu v slovenčine</h2>

  <p>Vážení priatelia</p>

  <p>Vďaka Pánu Bohu, máme v slovenčine už niekoľko kníh, ktoré pojednávajú o živote Panny Márie. Teraz k nim pribudlo toto rozsiahle dielo, ktoré sa vyznačuje tým, že ponúka plnosť svetla a ozdravenie pre neblahý stav sveta, je to škola Panny Márie. Tieto knihy sú rozšírené vo svete už niekoľko desaťročí a tamojšie vysoké cirkevné osobnosti sa o nich vyjadrili pochvalne a doporučili ich verejnosti.</p>

  <p>Do tejto rozsiahlej práce pustili sme sa amatérskym spôsobom. Mnohí pomáhali prepisovaním, opravami textov, dobrou radou, počítačovou technikou, tlačením, viazaním. Všetkým týmto patrí srdečná vďaka.</p>

  <p>Pri takto vznikajúcom diele vznikli i nedostatky, niektoré slová a výrazy nie sú najvhodnejšie preložené do slovenčiny, niekde sú dlhé súvetia, čo je pre nás nezvyklé, ale tak bolo toto dielo pôvodne napísané v španielčine.</p>

  <p>Toto slovenské prevedenie bolo natlačené v malom množstve a je určené pre tých, ktorí sa na tvorbe akýmkoľvek spôsobom podieľali a tiež pre niektorých záujemcov z kňazského a rehoľného rádu a pre niekoľkých mariánskych ctiteľov.</p>

  <p>Tieto zväzky sú nepredajné a sú len pre súkromnú potrebu. Texty neprešli jazykovou úpravou .</p>

  <p>Takto toto dielo i u nás uzrelo svetlo svetla, ako sa na dobrú knihu patrí. Pre jej oficiálne vydanie bude potrebné ešte veľa práce, ale to už ponechávame ďalším, povolanejším.</p>

  <p>Panna Mária ako naša dobrá nebeská Matka v tomto diele nám odhaľuje i mnohé nástrahy zla a zlého ducha a učí nás dokonale poznávať, milosti a nasledovať Pána Ježiša a jeho evanjelium, ako to ona robila, nad čím sme sa často pri čítaní s úžasom v tichu zamýšľali.</p>

  <p>Veľká noc 1997</p>

  <p>Vydavatelia</p>

</body>

</html>